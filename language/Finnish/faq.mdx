# UKK

<hr />

## Mikä on open.mp?

open.mp (Open Multiplayer, OMP) on moninpelimodi San Andreas -peliin, tarkoituksena korvata edellinen SA:MP -modi sen valitettavan kasvussa olevien päivitys- ja hallintaongelmien takia. Ensimmäinen julkaisu tulee olemaan suora korvaaja edelliselle palvelinohjelmalle. Olemassaolevat SA:MP -asiakasohjelmat toimivat uuden palvelimen kanssa normaalisti. Myöhemmin myös asiakasohjelma korvataan uudella versiolla, mahdollistaen uusien ja mielenkiintoisten päivitysten julkaisun.

<hr />

## Onko se muunnos?

Ei. Tämä on täysi uudelleenkirjoitus, hyödyntäen vuosikymmenten tietoa ja kokemusta. SA:MP on kokenut useita muunnosyrityksiä aiemmin, mutta uskomme niiden kaikkien käsittävän kahta ongelmaa:

1. Ne pohjautuivat vuodettuun SA:MP -lähdekoodiin. Näiden modien tekijöillä ei ollut mitään juridista oikeutta lähdekoodiinsa, ja täten olivat aina harmaalla alueella, niin moraalisesti kuin myös juridisesti. Emme ehdottomasti suostu käyttämään tätä vuodettua koodia. Tällä on toki negatiivisia vaikutuksia kehityksen nopeuteen, mutta se on oikea valinta pitemmälle katsottuna.
2. Ne yrittivät uusia liian paljon kerralla. Koodauspohja korvattiin täysin, joitain ominaisuuksia lisättiin toisten ominaisuuksien kustannuksella, tai pieniä, yhteensopimattomia muutoksia tehtiin. Tämä estää jo olemassaolevia palvelimia massiivisine koodi- ja pelaajakantoineen siirtymään uuteen modiin, sillä se vaatisi osan koodista - tai jopa koko koodin - uudelleenkirjoittamista. Tämä tietäisi massiivista työmäärää. Meillä on täysi aikomus lisätä uusia ominaisuuksia, ja hienosäätää joitain asioita ajan kanssa, mutta olemme myös keskittyneitä tukemaan olemassaolevia palvelimia, antaen heille mahdollisuuden käyttää koodiamme muuttamatta omaansa.

<hr />

## Miksi teette tätä?

Useista kehityksen edistysyrityksistä huolimatta - ehdotuksien, pönkittämisen ja avun tarjoamisen muodossa, puhumattakaan suuresta pelaajakunnasta ulvomassa edes pientä päivitystä - SA:MP -modi ei edistynyt lainkaan. Yleinen ymmärrys syystä oli, ettei modin johdossa enää riittänyt kiinnostusta modin kehittämiseen. Tämä ei olisi ongelma sellaisenaan, mutta kehittäjälle ei ollut seuraajaa. Sen sijaan, että kehitys siirtyisi taholta toiselle - niille, jotka ovat esittäneet kiinnostustaan tästä työstä jo kauan - pääkehittäjä päätti viedä kaiken mukanaan, pitkittäen hidasta kuolemaa kaikin mahdollisin keinoin. Jotkut väittävät tämän johtuvan passiivisista tuloista, mutta tästä ei ole näyttöä. Massiivisesta kiinnostuksesta ja pelaajakunnasta huolimatta kehittäjä tuumi modilla olevan vain noin 1-2 vuotta elinaikaa jäljellä, eikä modia näin pitkään tukenut ja kehittänyt yhteisö ansainnut jatkoa.

Me olemme eri mieltä.

<hr />

## Mitä ovat mielipiteenne SA:MP:ista, Kalcorista jne.?

Rakastamme SA:MP:ia, siksi ylipäätään olemme täällä - ja olemme sen luomisesta velkaa Kalcorille. Hän on tehnyt suuren määrän työtä modin eteen vuosien kuluessa, eikä sitä osallisuutta tulisi unohtaa tai sivuuttaa. open.mp:hen johtaneet teot tapahtuivat koska olimme eri mieltä useiden viimeaikaisten valintojen suhteen, ja useista yrityksistä huolimatta suunta ei muuttunut eikä ratkaisua ollut nähtävissä. Jouduimme täten tekemään valitettavan päätöksen jatkaa SA:MP:ia ilman Kalcoria. Tätä päätöstä ei tehty henkilökohtaisesti häntä vastaan, eikä sitä tulisi nähdä henkilökohtaisena hyökkäyksenä. Emme suvaitse minkäänlaisia henkilökohtaisia loukkauksia ketään kohtaan - riippumatta heidän osallisuudestaan open.mp:n ongelmaan; Meidän kaikkien tulisi kyetä inhimilliseen keskusteluun ja väittelyyn kajoamatta henkilökohtaisuuksiin.

<hr />

## Eikö tämä vain hajauta yhteisöä?

Se ei ole tarkoituksemme. Ideaalitilanteessa minkäänlaista hajontaa ei tarvittaisi, mutta osan irroittaminen ja sen säästämien on parempi, kuin kokonaisuuden kuihtuminen. Itseasiassa tämän modin julkaisun myötä suuri osa ei-englanninkielisistä yhteisöistä on yhtynyt uudelleen englanninkielissen puolen kanssa. Nämä yhteisöt joutuivat hitaasti sivutetuiksi ja poistyönnetyiksi aikoja sitten, ja tämä uudelleenyhtyminen itseasiassa kerää rikkoutunutta yhteisöä takaisin kasaan. Suuri määrä ihmisiä oli porttikiellon alla vanhoilla foorumeilla, ja osalta heistä myös koko heidän viestihistoriansa oli poistettu. Kalcor on kuitenkin itsekin huomauttanut, että foorumit eivät ole SA:MP, vaan vain osa sitä. Monet pelaajat ja palvelimien pitäjät eivät ole koskaan rekisteröityneet foorumeille, saatika lähettäneet sinne viestejä. Näiden pelaajien mukaantuominen liittää yhteisöä vieläkin enemmän.

<hr />

## Jos nimi on "Open" Multiplayer, tarkoittaako se avointa lähdekoodia?

Kyllä, se on suunnitelmissa. Tällä hetkellä keskitymme kehityksen avoimuuteen kommunikaation ja rehellisyyden kautta (joka jo itsessään on positiivinen muutos). Siirrymme kohti avointa lähdekoodia sitten kun se on mahdollista, ja asiat ovat asettuneet järjestykseen.

<hr />

## Milloin se julkaistaan?

Tämä on se vanha ja tuttu kysymys, johon on valitettavasti vain vanha ja tuttu vastaus: Silloin, kun se on valmis. Ei yksinkertaisesti ole mahdollista tietää, kauanko tällainen projekti voi kestää. Se on ollut hiljaisesti toiminnassa jo pitkään, ja on jo nyt kokenut muutamia heittelyjä aktiivisuudessaan, riippuen kuinka kiireisiä ihmiset ovat. Luvattakoon kuitenkin, että se on tulossa hyväätahtia, ja etenee nopeasti muutamien suunnitteluvalintojen ansiosta. (Kerromme lisää rakenteesta myöhemmin.)

<hr />

## Miten voin auttaa?

Pidä silmäsi auki foorumeilla. Olemme avanneet aiheen juuri tätä varten, ja päivitämme sitä kun työ etenee. Projekti julkistettiin hieman aiemmin, kuin oli tarkoitus, mutta etenemme hyvää vauhtia kohti virallista julkaisua. Se ei kuitenkaan tarkoita, etteikö apu ole aina erittäin tervetullutta. Kiitos mielenkiinnostasi ja uskostasi.

["Kuinka auttaa" -aihe (burgershot.gg)](https://www.burgershot.gg/showthread.php?tid=99)

<hr />

## Mikä on burgershot.gg?

burgershot.gg on pelifoorumi, eikä mitään muuta. Se on kytköksissä sekä SA:MP:iin että open.mp:hen, mutta ne ovat omia osuuksiaan. burgershot.gg ei ole virallinen OMP -foorumi, eikä OMP ole burgershotin omaisuutta. Kun OMP sivut ovat valmiit ja toiminnassa, OMP ja burgershot voivat eriytyä toisistaan, kuten SA:MP ja GTAForums aikanaan.

<hr />

## Entä OpenMP?

Open Multi-Processing Project on nimeltään OpenMP. Me olemme open.mp. Täysin eri asia.
